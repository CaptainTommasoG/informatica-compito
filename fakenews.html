<!DOCTYPE html>
<html>
  <head>
    <meta charset="utf-8" />
    <meta name="generator" content="AlterVista - Editor HTML" />
    <title></title>
  </head>
  <body>
    <h1>Fake news</h1>
    <p>
      Le notizie false e inventate sono sempre esistite, talvolta si tratta di
      vere e proprie burle di buontemponi, in altri casi invece sono
      minuziosamente studiate a tavolino ed hanno lo scopo di agire
      sull'opinione pubblica. L'argomento delle Fake News è portato alla ribalta
      in questo periodo perchè grazie a Internet ed ai Social Network, rispetto
      un tempo ora è decisamente più facile far circolare notizie false.
    </p>

    <h2>Perchè ci sono persone interessate a diffondere Fake News?</h2>
    <p>
      Ci sono diverse motivazioni che spingono a diffondere notizie false, ad
      esempio economiche: titoli fuorvianti su temi scottanti possono indurre le
      persone a cliccare per leggere il contenuto della notizia, questo semplice
      clic genera traffico nel sito che ospita la notizia falsa ed il traffico
      di un sito può essere monetizzato. Molti clic infatti significano molte
      visualizzazioni, una vera manna per gli sponsor che decidono di investire
      in pubblicità in quel sito. Oppure le motivazioni possono essere molto più
      subdole e pericolose, diffondere notizie parziali e senza fondamento può
      pilotare l'opinione pubblica su questioni delicate ad esempio di carattere
      sociale o politico. In altri casi il sistema delle Fake News viene
      utilizzato per perpetrare veri e propri attacchi personali. Non molto
      tempo fa ho visto girare in Facebook la foto di una donna (probabilmente
      rubata dal suo profilo social) con la dicitura che si trattava di una
      donna dedita al rapimento di bambini all'uscita da scuola. La foto è stata
      fatta girare con preghiera di massima diffusione così è diventata virale
      in pochissimi giorni e nessuno delle persone che l'ha condivisa ha messo
      minimamente in dubbio l'autenticità del post, il che è molto grave poichè
      chiunque può generare un simile contenuto e chiunque potrebbe essere
      bersaglio di una fantomatica caccia alle streghe. Senza pensare ai
      risvolti legali della questione, poichè pubblicare e diffondere a mezzo
      social contenuti diffamatori è un reato punibile anche con la detenzione
      (articolo 595 del codice penale - diffamazione) E' molto importante dunque
      non lasciarsi ingannare. Nel momento in cui ci imbattiamo in una notizia
      che ha del sensazionale o che vorrebbe solleticare la nostra indignazione,
      è bene approfondire. Accertiamo sempre che il sito in cui leggiamo la
      notizia sia accreditato ed affidiamoci al buon caro e vecchio Google per
      approfondire e trovare riscontri.
    </p>
    <h3>Bufale.net</h3>
    <p>
      Fortunatamente esistono anche alcuni siti che aiutano a fare chiarezza
      sulle Fake News, uno dei più famosi in Italia è sicuramente Bufale.net,
      www.bufale.net, un portale molto ben fatto che mette in evidenza le
      principali notizie false che girano in Internet, nei Social Network e
      nelle app di messaggistica istantanea come Whatsapp.
    </p>
  </body>
</html>
